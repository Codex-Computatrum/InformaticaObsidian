---
author: Lorenzo Tecchia
tags:
  - definition
  - aleatoryVariable
  - statistics
  - sampling
aliases:
  - Collettivo statistico
---
Con il termine ***statistica descrittiva*** si intende un insieme di tecniche e strumenti finalizzati ad assolvere uno dei principali compiti assegnati dalla statistica:
>[!important]
> descrivere, rappresentare e sintetizzare in maniera opportuna un insieme di dati relativamente ad una o più caratteristiche di una popolazione di interesse.

---

>[!important] # Definizione 
>Per popolazione (o *collettivo statistico*) si intende la totalità dei casi, ovvero dei membri (o *unità statistiche*) sui quali è possibile *rilevare* uno o più caratteri che rivestono particolare importanza per il fenomeno che si sta studiando.


>[!example]- Primo esempio
> Durante il semestre viene proposto agli studenti dei corsi di laurea offerti in ateneo il questionario sulla valutazione della struttura didattica nella sua complessità
> Qui la popolazione è costituita dagli studenti con o senza obbligo di frequenza ciascuno dei quali è membro. Per lo studio in questione ci si serve di un questionario avente un certo numero di domande raggruppate per sezioni. In questo contesto ciascuna domanda del questionario corrisponde ad un carattere. Per la maggior parte delle domande lo studente può rispondere scegliendo tra quattro possibili risposte tra loro alternative:
> - Decisamente no
> - Più no che si
> - Più si che no
> - Decisamente si

> [!example]-
> In un allevamento di bufale da latte si vuole mettere in relazione la produzione giornaliera di latte con la grandezza delle mammelle e con lo stato di salute delle stesse.
> Qui la popolazione è costituita da tutte le bufale dell'allevamento ciascuna delle quali è un membro. Per lo studio in questione i caratteri da rilevare su ciascun membro sono: la produzione di latte, una misura lineare delle mammelle, lo stato di salute delle mammelle. Per la rilevazione sono necessari due strumenti di misura e la diagnosi di un veterinario determinata sua prestabilita scala di valori.

>[!important]
> La cardinalità della popolazione **rilevata** è detta *taglia*; essa di solito, si disegna con la lettera $N$.