---
author: Lorenzo Tecchia
tags: [axiom, probability]
---
Se si ripete molte volte un esperimento mettendosi sempre nelle stesse condizioni, si verifica *empiricamente* che la frazione di casi sul totale in cui si realizza un qualunque evento $E$ tende - al crescere dei tentativi - ad un valore costante che dipende solo da $E$. Tutti sanno ad esempio, che se si lancia tante volte una moneta, il rapporto tra il numero di risultati *testa* e il numero di tentativi, man mano che aumentiamo il numero di lanci, tende ad un valore costante (cioè $\frac{1}{2}$).

Quale che sia la definizione di probabilità che vogliamo abbracciare, vi è un comune accordo sulle regole che tali probabilità devono rispettare: da qui in poi il modo di procedere diviene allora esclusivamente astratto. Si associa ad ogni evento $E$ sullo spazio degli esiti $S$, un numero che si denota $\mathbb{P}(E)$ e che si dice probabilità dell’evento $E$. Ciò non può essere fatto in maniera completamente libera: ***le probabilità dei vari eventi devono rispettare alcuni assiomi dal significato intuitivo.***

- ![[Assioma Primo]]
- ![[Assioma Secondo]]
- ![[Assioma Terzo]]

Si può a questo punto notare che se si interpreta $\mathbb{P}(E)$ come la frequenza relativa dell’evento $E$ quando l’esperimento è ripetuto un gran numero di volte, questa definizione soddisfa i predetti assiomi. Gli assiomi permettono di dedurre un gran numero di proprietà delle probabilità degli eventi.
